# โจทย์: โมเดลภาษาขนาดใหญ่

จงเขียนฟังก์ชันตามที่โจทย์กำหนด โดยที่ฟังก์ชันต้องมีการใช้เอพีไอโมเดลภาษาขนาดใหญ่

## 1. วิเคราะห์อารมณ์ผู้พูด
จงเขียนฟังก์ชัน `analyze_emotion()` ที่รับข้อความที่ดึงมาจากบทสนทนาผ่านสื่อออนไลน์ และคืนค่าเป็นสตริงที่บ่งบอกถึงประเภทของอารมณ์ของผู้พูด ได้แก่ `'ดีใจ'` `'เศร้า'` `'โกรธ'` `'แปลกใจ'`  หรือ `'อื่นๆ'`

## 2. สรุปความ
จงเขียนฟังก์ชัน `convert_to_bullet_points(text, num_points)` ที่รับอินพุตเป็นข้อความที่ดึงมาจากหนังสือหนึ่งบท (`text`) และจำนวนข้อที่อยากให้สรุป (`num_points`) ถ้าหากผู้ใช้ระบุจำนวนข้อมามากกว่า 8 ให้ `print` แจ้งให้ทราบว่าห้ามระบุเกิน 8 ข้อ เอาท์พุตของฟังก์ชันนี้จะต้องเป็นลิสต์ของสตริงที่มีจำนวนสมาชิกเท่ากับจำนวนข้อที่ผู้ใช้ระบุไว้  

## 3. ตรวจเรียงความ 
จงเขียนฟังก์ชัน `grade_feedback_essay(essay)` ที่รับอินพุตเป็นเรียงความภาษาอังกฤษของนักเรียนระดับมัธยมปลาย และคืนค่าเป็นดิกชันนารีที่เก็บสองคู่คีย์แวลูดังนี้ 
   - คีย์เป็น `grade` แวลูเป็น คะแนนค่าตั้งแต่ 1 - 5 โดยที่มีเกณฑ์การให้คะแนนดังนี้ 
     - 1 หมายความว่า เรียงความมีคุณภาพต่ำกว่าระดับมัธยมปลาย
     - 3 หมายความว่า เรียงความมีคุณภาพเทียบเท่ากับระดับมัธยมปลาย  
     - 5 หมายความว่า เรียงความมีคุณภาพเทียบเท่ากับระดับของคนวัยทำงาน 
   - คีย์เป็น `feedback` แวลูเป็น ข้อเสนอแนะในการเขียนที่สามารถนำไปใช้ในการปรับปรุงการเขียนภาษาอังกฤษได้จริง ข้อเสนอแนะจะต้องเป็นภาษาไทย 

## 4. วิเคราะห์คำศัพท์
จงเขียนฟังก์ชันในการวิเคราะห์บทความภาษาอังกฤษ `analyze_vocab(text, output_csv)` ที่สร้างไฟล์ csv ที่มีชื่อตามตัวแปร `output_csv` ในไฟล์ csv นี้แต่ละแถวมีคำศัพท์ พร้อมคำแปลไทย ระดับความยากของคำศัพท์ และประโยคในบทความที่มีคำนั้นอยู่
